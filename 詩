
白日依山尽 黄河入海流
欲穷千里目 更上一层楼


横看成岭侧成峰 远近高低各不同
不识庐山真面目 只缘身在此山中


日照香炉生紫烟 遥看瀑布挂前川
飞流直下三千尺 疑是银河落九天


清明时节雨纷纷 路上行人欲断魂
借问酒家何处有 牧童遥指杏花村


山外青山楼外楼 西湖歌舞几时休
暖风熏得游人醉 直把杭州作汴州


我家洗砚池头树 朵朵花开淡墨痕
不要人夸好颜色 只留清气满乾坤


千山鸟飞绝 万径人踪灭
孤舟蓑笠翁 独钓寒江雪


朝辞白帝彩云间 千里江陵一日还 
两岸猿声啼不住 轻舟已过万重山


千里莺啼绿映红 水村山郭酒旗风
南朝四百八十寺 多少楼台烟雨中


葡萄美酒夜光杯，欲饮琵琶马上催
醉卧沙场君莫笑，古来征战几人回


墙角数枝梅 凌寒独自开
遥知不是雪 为有暗香来


独坐幽篁里 弹琴复长啸
深林人不知 明月来相照


咬定青山不放松 立根原在破岩中
千磨万击还坚劲 任尔东西南北风


向晚意不适 驱车登古原
夕阳无限好 只是近黄昏


碧玉妆成一树高 万条垂下绿丝绦
不知细叶谁裁出 二月春风似剪刀


两个黄鹂鸣翠柳 一行白鹭上青天
窗含西岭千秋雪 门泊东吴万里船


京口瓜洲一水间 钟山只隔数重山
春风又绿江南岸 明月何时照我还


独在异乡为异客 每逢佳节倍思亲
遥知兄弟登高处 遍插茱萸少一人


千锤万凿出深山 烈火焚烧若等闲
粉骨碎身浑不怕 要留清白在人间




江南好风景旧曾谙 
日出江花红胜火 
春来江水绿如蓝 
能不忆江南江南好 
风景旧曾谙 
日出江花红胜火 
春来江水绿如蓝 
能不忆江南江南好 
风景旧曾谙 
日出江花红胜火 
春来江水绿如蓝 
能不忆江南
     

松下问童子 言师采药去
只在此山中 云深不知处


好雨知时节 当春乃发生
随风潜入夜 润物细无声
野径云俱黑 江船火独明
晓看红湿处 花重锦官城


月落乌啼霜满天 江枫渔火对愁眠 
姑苏城外寒山寺 夜半钟声到客船
  









